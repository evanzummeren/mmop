<!DOCTYPE html>
<html>
  <head>
    <meta http-equiv="Content-type" content="text/html; charset=utf-8"/>
    <meta http-equiv="x-ua-compatible" content="ie=edge">
    <meta name="description" content="">
    <meta name="viewport" content="width=device-width, initial-scale=1, shrink-to-fit=no">
    <link href="https://afeld.github.io/emoji-css/emoji.css" rel="stylesheet">


    <title>De zoektocht naar het witte goud</title>
  </head>
  <body>

	<div>
		<div class="progress__container">
			<div class="progress__current"></div>
		</div>
		<div>

    <div class="intro__container">
      <span class="intro__heading"></span>
      <p class="intro__credits">door Tove Oegema, Marit Willemsen en Erik van Zummeren</p>
      <p class="intro__lead">Online bloeit een onverwachte ruilhandel op in een lichaamsvloeistof: moedermelk. Moeders die zelf niet genoeg hebben, zoeken driftig naar het ‘witte goud’. Poedermelk is niet goed genoeg. Een gevaarlijke bezigheid, zeggen medische specialisten.</p>


      <video id="video-background" poster="nice-default.jpg" autoplay>
        <source src="images/opening.mp4" type="video/mp4">
      </video>  


      <!-- <div class="imagecontainer"></div> -->
    </div>

    <!-- Scene 1 -->
    <div class="block__container">
    <div class="block__generalmarkup block1">
      <p class="block__text"><span id="dropcap">K</span>rista Huysman zou gelukkig moeten zijn. Ze zit op de rand van haar bed met in haar armen haar vier maanden oude zoontje Tygo. Ze geeft hem een flesje poedermelk dat ze zojuist heeft klaargemaakt.<br><br>Door haar hoofd gaat één gedachte. Hoe lang gaat het deze keer duren voordat Tygo het spul weer net zo uitspuugt? Moedermelk lust hij wel. Maar Huysman heeft niet genoeg melk om haar zoontje te voeden. Een zwangerschapsvergiftiging, anderhalve liter bloedverlies en een keizersnee hebben daar wel voor gezorgd. ‘Ik faal’, denkt Huysman steeds vaker.<br><br>Huysman pakt haar telefoon en scrollt door wat Facebookpagina’s voor moeders. Afleiding. En dan ziet ze een oproep van een vrouw genaamd Angelina, wiens vriezer inmiddels uitpuilt van de flesjes en zakjes moedermelk. Ze produceert veel te veel. Of er iemand is die het misschien kosteloos van haar over wil nemen? Ze laat het aan haar man Arnoud zien, die naast haar op bed zit. Het is niet de eerste keer dat ze het over een melkdonor hebben. Dit keer is hij kort: ‘Doen.’
      <div class="block__fbmsgs">
        <div class="block__fbmsgcontainer">
          <div class="block__fbmsg--right">Dag Angeline. Is het goed als ik het morgen kom ophalen?</div>
        </div>
        <div class="block__fbmsgcontainer">
          <div class="block__fbmsg--left">
            <div class="spinner">
              <div class="bounce1"></div>
              <div class="bounce2"></div>
              <div class="bounce3"></div>
            </div>
            <span class="block__fbmsg--text">Ja howrr.</span></div>
        </div>
        <div class="block__fbmsgcontainer">
          <div class="block__fbmsg--right">Ik zit diep in de put.</div>
        </div>
        <div class="block__fbmsgcontainer">
          <div class="block__fbmsg--left">
            <div class="spinner">
              <div class="bounce1"></div>
              <div class="bounce2"></div>
              <div class="bounce3"></div>
            </div>
            <span class="block__fbmsg--text">Och, arme meid toch.</span></div>
        </div>

        <br><br>
        <br><br>
      </div>
      </p>

    </div>

    <!-- SCENE 2 -->
      <div class="imagecontainer">
        <div class="chapter__heading">
          <span class="chapter__number">1</span>
          <h2 class="chapter__text">De officiële route</h2>
        </div>
      </div>

      <div class="block__generalmarkup block2">
        <p class="block__text">Donderdag is pasteuriseerdag in de Nederlandse Moedermelkbank in het VUmc. De coördinator van de bank, Anne Schoonenwoerd, is geconcentreerd bezig met het overgieten van een witte vloeistof: moedermelk. Soms zie je wat klontjes bij het overgieten. Voorzichtig nu. Niet morsen. Het gezoem van een aantal koelkasten wordt overstemd door regaettonmuziek dat uit een radiootje in de hoek klinkt. Schoonenwoerd zit gekleed in een witte labjas en met paarse handschoenen aan op een krukje voor een grote ‘steriele kast’. Alleen haar handen steken door een opening onderin de glazen voorkant<br><br>Lang waren de officiële melkbanken, die onderdeel zijn van ziekenhuizen, in Europa weg. De aidsepidemie en angst voor besmetting in de jaren 80 zorgden voor wereldwijde opheffingen. Maar nu kunnen moeders weer op steeds meer plaatsen hun overschot aan moedermelk doneren. Volgens zeer strikte richtlijnen, dat wel. Zeker omdat de melk voor het grootste deel aan te vroeg geboren kinderen op neonatalogieafdelingen wordt gegeven.<br><br><video class="block__video" autoplay muted loop><source src="images/handschoenen.mp4" type="video/mp4"></video><br><br>Moedermelk heeft namelijk opvallend veel overeenkomsten met bloed. Hiv, hepatitis, CMV en syphilis kunnen allemaal door moedermelk worden doorgegeven. Niet gek ook, het is immers een lichaamsvloeistof. En ook besmetting door bacteriën uit de omgeving van de donor kunnen ziekten veroorzaken.<br><br>De bank in het VUmc is de enige moedermelkbank in Nederland, opgericht door het hoofd kindergeneeskunde Hans van Goudoever: dé specialist op het gebied van moedermelk. Elke moeder die haar melk wil doneren aan het VUmc, moet eerst een telefonisch intakegesprek doorkomen. Roken, drinken, medicijn- of drugsgebruik, een veganistisch dieet: het is allemaal niet toegestaan. Dan volgt een bloedtest bij Sanquin, die elke drie maanden herhaald moet worden.<br><br>Schoonenwoerd desinfecteert alle flesjes melk van één moeder en plaatst ze in de steriele kast. Alles wordt overgegoten in een grote fles, en dan neemt ze monsters voor bacteriologische tests in het lab. Ze giet de melk uit over nieuwe, uiteraard bacterievrije, flesjes met groene dop en sealt deze een voor een. Ze trekt haar paarse plastic handschoenen uit, desinfecteert haar handen en trekt een nieuw paar aan. En dan begint de hele riedel opnieuw met melk van een andere moeder. Groene flesjes uit de verpakking. Lila flesjes schoonmaken. Overgieten. Wéér overgieten. Sealen. Kendrick Lamar op de radio.<br><br>En het pasteuriseren zélf moet nog beginnen. Een metalen installatie die wel wat wegheeft van een vrieskist, loopt straks vol met warm water. De flesjes gaan er een half uur in met de melk precies op een temperatuur van 62,5 graden Celcius. Om 15.00 uur vanmiddag is Schoonenwoerd met dit proces begonnen. Om 20.00 uur zal het pasteuriseren klaar zijn.<br><br>Voor Krista Huysman was deze melk een goede oplossing geweest voor haar problemen met Tygo. Maar al zou ze het willen, ze kan geen gebruik maken van de moedermelkbank. Er is gewoonweg te weinig melk om naast de prematuren andere kinderen te voeden. Heel soms wordt een overschot aan melk aangeboden aan particulieren. De prijs: 63 euro voor een flesje van 220 milliliter. Veilig, maakt duur. <br><br>Niet voor niets noemen ze moedermelk hier ‘het witte goud’.
        </p>
      </div>
    <!-- EINDE SCENE 2 -->


    <!-- SCENE 3 -->
      <div class="imagecontainer scene_3">
        <div class="chapter__heading">
          <span class="chapter__number">2</span>
          <h2 class="chapter__text">Krista heeft een plan</h2>
        </div>
      </div>

      <div class="block__generalmarkup block2">
        <p class="block__text">De dag nadat Krista Huysman op Facebook leest dat Angelina haar moedermelk aanbiedt, rijden zij, Arnoud en Tygo een uur met de auto naar het huis van Angelina in Delft. Ze keren terug met zes liter moedermelk IN EEN PLASTIC TASJE? Als de flesjes thuis in de vriezer liggen, komt Huysman tot rust. De komende maanden zal ze de melk bijna niet nodig hebben, door stressvermindering kan ze zelf meer borstvoeding geven.<br><br>Zes liter lijkt veel, maar is zo op als je je kind langere tijd van moedermelk wil voorzien. Huysman wil het advies van de Wereldgezondheidsorganisatie (WGO), per se opvolgen: twee jaar (aanvullende) borstvoeding geven. Dus blijft ze zoeken naar donormoeders op Facebook.<br><br>Ze kijkt bij de online netwerken Human Milk 4 Human Babies (HM4HB) en Eats on Feets. Die hebben wereldwijd verschillende ‘community-pagina’s’, ook in Nederland. Ook is ze lid van een Nederlandse Facebookgroep van een lactatiekundige (specialist op het gebied van borstvoeding), genaamd Chella Verhoeven. Zij richt in 2005 al het Moedermelk Netwerk op. Eerst matcht ze handmatig vrouwen, later gaat dat via een Facebookpagina.<br><br>Maar om lid te mogen worden van Verhoevens groep, moet je door een screening. Eerst vul je een online vragenlijst in met vragen over medicijngebruik, levensstijl en medische achtergrond, vergelijkbaar met de intake die bij een moedermelkbank wordt afgenomen. Op het moment dat Krista in 2014 op zoek is naar melk, moet een donor bij het Moedermelk Netwerk op kosten van de ontvanger een bloedtest laten afnemen. Die regelt Verhoeven.<br><br>Behoorlijk wat gedoe, vindt Huysman. Bovendien kost een bloedtest 95 euro, en die moet ze voor elke donor opnieuw betalen. De meeste vrouwen op de pagina’s, zo ook Huysman, maken gebruik van meerdere donoren, soms wel veertig.</p><br><br>

          <div class="facebook__post">
            <span class="facebook__postusername">Daniejelle</span><br>
            <span class="facebook__postdate">23 oktober om 12:13</span><br><br>
            <span class="facebook__postcontent">Na 22 maanden met veel liefde onze dochter te hebben mogen voeden met enkel donormelk wil ze helaas niet meer...... dus lieve moeders en vader, ik stap uit deze groep. Jullie gulle moeders zijn onmisbaar voor velen!!!! Wij danken alle ruim 40 moeders die onze dochter gevoed hebben <i class="em em-heart"></i> <i class="em em-kissing_heart"></i> <i class="em em-heart"></i> <i class="em em-kissing_heart"></i> er zit geheid wat van jullie goedheid in onze sem.</span>
          </div>

        <br><br>
        <p class="block__text">Tygo zal aan het einde van de rit 14 donoren hebben, reken maar uit. Meer dan 1300 euro voor voeding hééft Huysman niet. Dat moet toch makkelijker kunnen, denkt ze. En ze maakt zelf een pagina aan. NOG VRAGEN HOE, GROEI</p>
        <br><br>

        <div>
          <ul class="list">
            <li>Moedermelk Netwerk</li>
            <li>Wat: Besloten Facebookgroep</li>
            <li>Oprichtingsjaar: 2005</li>
            <li>Oprichter: Chella Verhoeven</li>
            <li>Grootte: +/- 1075 leden</li>
            <li>Procedure</li>
            <li>Vragenlijst: Ja, online</li>
            <li>Bloedtest: Optioneel, door oprichter</li>

          </ul>
        </div>
        <p class="block__text">HIER BEELD VAN 4 MANIEREN: HM4HB, Moedermelk Netwerk, Moedermelkbank, Krista FB<br><br>“Ik kan bijna niet geloven dat de pagina zo gegroeid is”, zegt Huysman drie jaar later aan de houten keukentafel in haar rijtjeshuis in Tiel. Meer dan 1100 leden telt de groep nu. Tegenover Huysman zit Mariëlle Baggerman, één van haar eerste donoren. In totaal gaf zij Tygo meer dan 120 liter melk in twee jaar. Mariëlle-melkie, noemt Huysman dat. Ze zijn vriendinnen geworden. Huysman kan zich de eerste keer nog goed herinneren dat Baggerman voor haar deur stond, een plastic tasje met tien liter melk in haar handen. Melk doneren schept een band.<br><br>De inmiddels driejarige Tygo en Huysmans tweede kind, Annalynn van twee jaar, rennen tussen het her en der verspreide speelgoed in de kamer. Ze spelen met Jacks (LEEFTIJD) en Feline (LEEFTIJD), de kinderen van Baggerman. Hun uitroepen overstemmen de Disneyfilm die op een televisie in de hoek te zien is, man Arnoud zit op de bank en speelt met zijn telefoon. Als ze het spelen beu zijn, kruipen Annalynn en Feline tegen de borst van hun moeders en vragen met zachte stemmetjes om te drinken. Huysman en Baggerman nemen hen in hun armen en geven de borst, terwijl ze af en toe glimlachend naar beneden kijken.<br><br>Op haar pagina vermeldt Huysman nadrukkelijk dat alles gaat “op basis van vertrouwen”. Huysman kent de risico’s van het moedermelk delen. Maar ze heeft nooit getwijfeld aan de veiligheid van de melk van andere moeders. Ze geven het toch ook aan hun eigen kind? Pasteuriseren doet ze om dezelfde reden bijna nooit, alleen als een moeder spruw (een schimmel) heeft. Het maakt niet alleen slechte, maar ook de goede bacteriën in de melk kapot.<br><br>Eén keertje maakte ze mee dat Tygo een flesje gedoneerde melk niet wilde hebben. Toen wist Huysman dat er wat mis was met de melk en heeft ze het in het badwater gemikt. Tygo is graadmeter. 

        </p>
      </div>
    <!-- EINDE SCENE 3 -->



    </div>

		</div>
	</div>

  </body>
</html>